Johannes makes a live interview.

Johannes berättar att syftet är att samla information om hur nyanlända upplever tiden från ankomst till uppehållstillstånd.

Q: När kom du till Sverige?
A: Den 24:e juli 2014.

Q: Vad hände då?
A: Jag anlände till Malmö. Åkte till Migrationsverkets hotell. Sov där två dagar. Vi behövde åka till Stockholm för fingeravtryck - Migrationsverket ordnade med buss.

Q: Vilken dag kom du till Stockholm?
A: 27:e juli 2014 till Solna. Där tog de mina fingeravtryck.

Q: Vad frågade de dig?
A: Vad har du för dokument? Papper? Legitimation? Vilken stad bodde du i tidigare? Vad heter din familj? Hur många syskon har du? Det var en ganska kort intervju.

Q: Hur lång tid tog den?
A: En timme ungefär.

Q: Hade du ett pass?
A: Ja, mitt syriska pass. Giltigt till 15:e januari 2015.

Q: Vad fick du av migrationsverket efter intervjun?
A: Papperskopia på LMA-kort. Bankkort till ett konto i ICA-banken. När vi var klara med intervjun åkte vi ut till ett hotell på Telefonplan och sov där 3-4 dagar. Sen delades vi upp i olika grupper - varje grupp till varsin svensk stad. Staden jag kom till heter Gärdshyttan. Mellan Motala och Askersund.

Q: Ett asylboende?
A: Ja. Fyra personer i varje rum.

Q: Vad händer sen?
A: Efter 10 dagar fick jag mitt LMA-kort. Och ett papper med en inbjudan till ett informationssamtal hos Migrationsverket. I brevet stod det att att om jag får tag på några nya dokument ska jag lämna dem till Migrationsverket. Tex certifikat ifrån Syrien, pass eller andra dokument så som legitimation.

Q: Vad fick du veta av Migrationsverket?
A: Att jag kommer bli kallad till en intervju. Att jag måste stanna på asylboendet. Att jag kan gå till sjukhuset om jag har problem. Varje månad kommer de till asylboendet och ger information till nya på boendet.

Q: Vad hände sen och när?
A: Efter exakt en månad fick jag ett brev som sa att jag skulle ha en stor intervju den 6:e november.

Q: Händer något mer innan den intervjun?
A: Nej, inget särskilt.

Q: Vad gjorde du under tiden från att du kom till Gärdshyttan fram till den andra intervjun?
A: Ingenting. Det fanns många läkare och ingenjörer som också bodde där och bara väntade.

Q: Fanns det Internet på asylboendet? Fanns det datorer?
A: Ja det fanns Internet men inga datorer. Ingen skola. Ingen svenska. Jag kunde inte läsa så bra inte ens på arabiska i denna svåra situation.

Q: Berätta om den andra intervjun.
A: De skickade bussbiljetter i kallelsen. Tur och retur. Så jag åkte till Örebro för intervjun. Den var tre timmar lång. Han var ifrån Libanon och pratade arabiska. Det var en tolk där så jag kunde prata mitt eget språk. De frågade om allting. Är du politisk? Jag fick titta på ett foto av Bashar Al-Assad. Han var en smart person. Jag var rädd för min familj som var kvar i Syrien och jag litade inte på han som intervjuade mig. Så jag kunde inte berätta allting. Tre timmar och en kvart - med två pauser på 20 minuter. Han frågade vilken stad jag bodde i och jag sa Homs. Då frågade han vart Homs ligger. Han frågade om vad jag såg i närheten. Han pressade mig och sa att det inte var min stad. Sen efter en lång stund sa att han jag registrerats nu som arab ifrån Homs. Att jag kan få uppehållstillstånd men att jag måste vänta. Ibland kommer folk hit till Sverige som säger att de är ifrån Syrien men inte är ifrån Syrien. Han som intervjuade kunde höra på rösten varifrån folk kom. Sen fick jag hans kontaktuppgifter. Han sa ring inte mig förens april. Jag frågade varför? Jag ville ha hjälp att lära mig svenska och få jobb. Det är väldigt tråkigt på asylboendet. Min kompis ringde sen i april och då kunde inte handläggaren hjälpa mig - han sa att han hade mycket jobb. Jag frågade efter ett beslut. Jag kan inte vänta. Om jag inte får ett besked så vill jag åka till ett annat land.

Den 7:e november hade jag flyttat till Stockholm. Jag fick bara en dag på mig att packa ihop mina saker och flytta iväg. Jag fick buss och tågbiljetter av Migrationsverket - ifrån Örebro till Stockholm.

Q: Vad hände efter att du flyttat till Stockholm?
A: Jag gick till Migrationsverket och fick ett papper för att kunna göra praktik. Det kallas praktikpapper. Efter 3 dagar hade redan 3st jobb. Jag fick praktik på en biltvätt. De andra jag bodde med fick också snabbt praktik. En på en restaurang och en annan på ett Café. Två stycken började sen på SFI i Johannelund.

Q: Hade du inte fått någon ny information när du ringde i april till din handläggare? Hade de din adress?
A: Jag bytte min adress hos Migrationsverket så fort jag flyttade till Stockholm. Men jag fick inte några brev alls efter den 7:e november ifrån Migrationsverket. Däremot ifrån sjukhuset för mitt öga och ifrån jobbet. Jag ringde igen en vecka senare i april och han sa att familjer är prioriterade så du får vänta. Den här gången blir jag väldigt arg och höjde min röst. Jag åkte ut till Migrationsverket och sa att jag ville träffa chefen. Hon heter Maria och jag sa att jag vill byta handläggare. Jag var rädd för min familj i Homs. Jag gav kortet på min handläggare och hon gav epost-adressen till min handläggares chef.

Q: Skickade du ett email till handläggaren?
A: Ja, till honom med en CC till hans chef. Nästa dag klockan 09:15 fick jag ett svar - ha tålamod, ditt uppehållstillstånd är på väg.

Q: Vad var det för veckodag eller datum då?
A: Jag kommer aldrig glömma den här historien. Det var fredag den 8:e maj 2015 som jag ringde och jag fick mitt permanenta uppehållstillstånd redan tisdagen efter - den 12:e maj 2015.

Q: Berätta om jobbet.
A: Jag gick till min chef och sa att jag ville ha ett anställningsavtal. Han sa att jag skulle vänta lite. Han sa "Du kan få praktik tre månader nu när när du har personnummer och sen får du anställning". Jag trodde inte på honom och slutade efter två dagar.

Q: Berätta steg för steg vad som hände sen.
A: När du fått beslut ifrån uppehållstillstånd så måste du gå direkt till Migrationsverket och säga att du behöver en kopia på ditt beslut. Man får inte det på posten utan måste vänta nästan en månad. När du fått kopian behöver du gå till någon snäll person som kan svenska och översätta detta för dig. I brevet som jag väntade på fanns en kallelse att komma tillbaka till Migrationsverket för att hämta ett uppehållstillståndskort som bevisar att jag har fått uppehållstillstånd. Detta behövs för att gå till Skatteverket. Så fort jag fått detta åkte jag från Hallonberget till Skatteverket i Kista för att ansöka om personnummer. Jag ansökte på fredagen och hade mitt personnummer på måndagen veckan efter. När du har fått personnummer så måste du gå till Skatteverket igen - men på Fridhemsplan - för att skaffa ID-kort och det kostar ungefär 400 kronor. Du måste ha med dig ditt pass.

Q: Om du inte har ett pass?
A: Då måste du gå till Migrationsverket i Solna igen, boka tid för fingeravtryck, fotograferas för ett resedokument. Jag hade ett pass och fick politiskt uppehållstillstånd - därför behövde jag inte gå igenom den processen.

Q: Kunde du jobba under tiden på Gärdshytten?
A: Ja, men jag känner inte några. Jag kunde flytta till egen boende, men alla sa till mig att om jag gjorde det så skulle mitt uppehållstillstånd försenas.

Q: Hur visste du att du fick jobba?
A: På mitt LMA-kort står det om jag får jobba eller ej. #7.